<p align="center">Міністерство освіти і науки України<br>
Полтавський політехнічний коледж Національного технічного університету <br>
«Харківський політехнічний інститут»</p>
<br>



>"Затверджено"<br>
>Наказ директора ППК НТУ «ХПІ»<br>
>27» жовтня 2017р.<br>
>№ 168-ОД

<br>
<p align="center"><strong>ІНСТРУКЦІЯ З ОХОРОНИ ПРАЦІ № 83</strong><br>
для студентів при проходженні усіх видів виробничої практики<br><br> 
Полтава-2017</p>

---

### **ЗАГАЛЬНІ ВИМОГИ БЕЗПЕКИ**

1.1 Проходження виробничих практик повинно бути проведено відповідно до графіку навчального процесу та Положення про практики у Полтавському політехнічному коледжі НТУ «ХПІ»  .

1.2 Місце практики підтверджується  угодою на проведення практики, направленням на практику, щоденником практики.

1.3 Забороняється направляти студентів на практику без попередньої домовленості з керівництвом підприємства (базою практики).

1.4 На практику направляються студенти, які ознайомлені з відповідною інструкцією перед проходженням виробничої практики.

1.5 Керівники практики відповідають за наявність знань у студентів щодо дотримання ними правил техніки безпеки та безпеки життєдіяльності при слідуванні до місця практики.

### **2. ВИМОГИ БЕЗПЕКИ ПЕРЕД ПОЧАТКОМ ПРОВЕДЕННЯ ПРАКТИКИ**

2.1 Перед кожним направленням на практику студентів ознайомлюють із загальною характеристикою підприємства,  маршрутом слідування до місця практики та правилами безпеки, яких необхідно дотримуватися під час слідування до підприємства.

2.2 Кількість студентів, які одночасно слідують одним маршрутом на практику не повинна перевищувати 25 чоловік.

2.3 Студенти, які слідують на підприємство повинні бути відповідно одягнені, не мати при собі предметів, що створюють небезпеку під час пересування.

2.4 Перед виходом на практику студентів звіряють за списками, відмічають відсутніх.

2.5 На кожну групу студентів, при відсутності керівника групи (практики) призначають відповідального з числа студентів групи.

2.6 Повторну перекличку і відмітку присутніх студентів проводять після прибуття на місце практики.

2.7 При використанні громадського транспорту, посадку здійснюють групами під керівництвом керівника групи (практики) або відповідального з числа студентів групи. При цьому у транспортні засоби входять спочатку студенти, а потім особа, яка ними керує, у такому самому порядку здійснюється висадка студентів із транспортного засобу. Можна доставляти студентів до місця навчально – виробничих, виробничих (технологічних та переддипломних) практик на спеціально виділених транспортних засобах. Для цього дозволяється використовувати автобуси або легкові автомобілі.  

2.8 У транспортному засобі зайняти своє місце, під час руху не ходити по проході, не відволікати увагу водія і виконувати вимоги правил поведінки підчас руху.

2.9 Прибувши на підприємство, де повинна здійснюватися практика студенти повинні пройти вступний інструктаж з охорони праці який проводить спеціаліст з охорони праці підприємства в кабінеті з охорони праці.

2.10 Інструктаж на робочому місці, де студент повинен пройти виробничу практику, проводить особа, яка наказом по підприємству призначена відповідальною за проходження практики.

### **3. ВИМОГИ БЕЗПЕКИ ПІД ЧАС ПРОХОДЖЕННЯ ПРАКТИКИ**

3.1 Студент, під час проходження вступного та первинного інструктажів ознайомлюється з особливостями підприємства, правилами поведінки на території та в цехах та службах підприємства, особливостями роботи підприємства.

3.2 Студент повинен обов’язково під час проходження інструктажів, під розпис, бути ознайомлений  з питаннями охорони праці, станом пожежо та електробезпеки  на підприємстві, місцем знаходження засобів пожежогасіння.

3.3 Підчас проходження практики студенти керуються програмою та планами проходження виробничої практики.

3.4 У разі проходження практики на підприємствах, наказом по підприємству визначаються умови проходження виробничої практики:

- визначається робоче місце для проходження;
- призначається відповідальний за проходження практики;
- студент забезпечується засобами захисту, спецодягом та спецвзуттям, якщо це передбачено вимогами виробництва;
- встановлюється час роботи та перерв.

3.5 Контроль за проходженням практики здійснюється керівником практики, від коледжу відповідно до затвердженого директором коледжу  графіку контролю за якістю проведення навчально - виробничої практики. 

3.6 Під час проходження практики студент виконує усі вимоги безпеки, які передбачені нормативно-правовими документами з охорони праці для робітників даного підприємства. 

3.7 Бути уважним до: повідомлень, пояснень, рекомендацій, зауважень і вимог керівника практики, чітко виконувати всі його вказівки. 

### **4. ВИМОГИ БЕЗПЕКИ ПІСЛЯ ЗАКІНЧЕННЯ ПРАКТИКИ**

4.1 Після закінчення терміну практики, студент повертає видані йому засоби захисту, спецодяг та спецвзуття, підписує, у разі необхідності, обхідний лист.

4.2 По закінченню терміну практики видається відповідний наказ керівника  підприємства.

4.3 Безпека життєдіяльності при слідуванні  з підприємства у коледж здійснюється з виконанням усіх вимог передбачених у розділі 2 цієї інструкції.

### **5. ВИМОГИ БЕЗПЕКИ В АВАРІЙНИХ СИТУАЦІЯХ**

5.1 Студент  повинен  знати правила дій на випадок аварійної ситуації, знати та вміти  надати  першу долікарську допомогу, вміти користуватися первинними засобами пожежогасіння та знати правила електробезпеки при  ураженні людини електрострумом

5.2 У випадку аварійної ситуації, при проходження практики, студент повинен виконувати вимоги передбачені інструкціями та  правилами підприємства про дії в аварійних ситуаціях.

5.3 Про виникнення аварійної ситуації та у разі виникнення загрози життю і здоров'ю працівників, негайно про це повідомити керівника практики 1і сприяти нейтралізації загрози або її уникненню.  Повідомити керівника робіт і в подальшому виконувати вимоги безпосереднього керівника практики, призначеного відповідним наказом.  

Розробив:

Заступник директора з НВР
>І.І. Пуленко

Погоджено:

інженер з охорони праці
>Ю.О.Ігнатенко

Юрисконсульт
>А.В. Коваленко

*Підписи проставлено*

---
Відмітки про виконання:

*Інструктаж з охорони праці пройшов, з інструкцією ознайомлений*

>- [x] Анур'єва К.С.
>- [x] Безвіконний М.М.
>- [x] Галанін Р.В.
>- [x] Гордієнко О.О.
>- [x] Жабко Д.С.
>- [x] Ільницький М.П.
>- [x] Каверін Д.О.
>- [x] Калита Д.М.
>- [ ] Кальник Д.А.
>- [x] Кричевська В.Р.
>- [x] Куценко О.О.
>- [x] Кушко В.В.
---

:bulb: Також радимо ознайомитись з [правилами роботи за комп'ютером](/docs/1.Envisioning/other/%D0%9F%D1%80%D0%B0%D0%B2%D0%B8%D0%BB%D0%B0%20%D1%80%D0%BE%D0%B1%D0%BE%D1%82%D0%B8%20%D0%B7%D0%B0%20%D0%BA%D0%BE%D0%BC%D0%BF'%D1%8E%D1%82%D0%B5%D1%80%D0%BE%D0%BC.pdf) (в цьому документі ви знайдете не тільки рекомендації з безпечної роботи, а й цикл вправ, які чудово доповнять ваші перерви та знімуть втому).

---
[:arrow_up: Повернутись до початку етапу](/docs/1.Envisioning/README.md)
